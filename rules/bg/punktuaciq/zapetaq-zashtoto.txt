
************************************************************************

[**] Кога се пише запетая при защото?

[*] Когато служи за връзка между прости изречения в рамките 
на сложното, изречението, въведено със защото, се огражда със 
запетаи. Ако е в началото или в края на сложното изречение, 
се поставя една запетая.


    Когато сутрин закусвам със мама.
    отново знам, че си мислиш за мен.
    Повярвай просто – спасение няма,
    защото ти си за мене роден.
    
А Милан, защото е простодушен, отново ще повярва на обясненията ти.
Защото винаги отговарям за думите и постъпките си, затова внимавам 
какво казвам и какво върша.

[*] Пред защото НЕ се пише запетая в следните основни случаи:

    [-]  Когато непосредствено пред защото има неударен едносричен 
         съюз и двата въвеждат различни прости изречения.
         
         На Световното първенство по футбол в САЩ можехме да бием 
         Италия и да играем на финала с Бразилия, но защото сме българи, 
         не ни го позволиха.
         
    [-]  Когато пред защото стои отрицателната частица не или уточняваща 
         дума или израз (тъкмо, именно, единствено, само и под.).
         
         Историята е полезна не защото четем в нея миналото, а защото 
         четем в нея бъдещето. (Жан-Батист Сей)
         Продавам машата единствено защото косата ми се оказа прекалено 
         къса за къдрици.
         
************************************************************************
         
