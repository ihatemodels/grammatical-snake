*************************************************************************

Запетаята е знак, с който интонационно-синтактично се отделят 
относително самостойни части в изречението (еднородни части, 
вметнати думи и изрази, обособени части), както и прости изречения 
в състава на сложното. Понякога запетаята се използва, за да 
доизясни смисъла на изречението, както и да посочи, че в изречението 
е внесен допълнителен синтактичен нюанс.с.

Запетаята е препинателен знак, който се среща само в рамките на 
изречeнието. Най-общо тя има две функции: разделителна — когато 
чрез нея се отделя една част на изречението от друга, и 
ограждаща — когато отделя вметнати думи или изрази, подчинени 
изречения, разположени между час- тите на главното изречение. 
Разделителната функция се осъществява чрез еднократна употреба на 
запетая за дадения случай, а ограждащата функция се осъществява 
чрез двойка запетаи, поставени отляво и отдясно на отделяната част.

[**] По-важните случаи на употреба на запетая в българското изречение 
са следните:

[*] При обръщение запетая се употребява, както следва:

- В писма, молби, заявления, жалби, заявки и др. обръщението към 
съответното лице или институция се пише на самостоятелен ред, започва 
с главна буква, а след обръщението се пише запетая.

- Когато обръщението се намира в рамките на изречение, то се отделя от 
двете страни със запетаи, тъй като е употребено като вметната част. 
* Например: А ти, храбрецо, не искаш и да знаеш!

- Ако обръщението е в началото на изречение, след него се пише запетая.
* Например: Деяне, излез от паяжината! (Бл. Димитрова).

- Ако обръщението е в края на изречение, пред него се пише запетая.
* Например: Немаме пари, Лазаре! (Д. Талев).

[*] В простото изречение по-важните случаи на употреба на запетая са следните:

- Еднородни части, свързани безсъюзно, се отделят една от друга със запетая.
* Например: Мъже, жени, деца наизлязоха на мегдана. Изражението му беше 
самодоволно, натрапчиво.


















