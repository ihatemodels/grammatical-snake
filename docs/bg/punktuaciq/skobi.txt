**********************************************************************

Скобите са знак за интонационно-синтактично отделяне на вметнати 
части от изречения или на цели изречения. С тях се ограждат външни 
за основния текст указания. Графически скобите представляват двоен 
знак — началната скоба е отворена надясно, а затварящата скоба е 
отворена наляво, така че да ограждат допълнителния текст.

[*] Със скоби се ограждат вметнати части, които имат характер на допълващи 
бележки, изказани мимоходом, като допълнителна информация, напр.:

Трябваше да отида до едни наши роднини (а те живееха чак в другия 
край на града) и да ги поканя на гости.

[*] В скоби се ограждат истинските имена на лица, известни с псевдонима си, 
или пък прякорите на лица, ако тези прякори са добили гражданственост, 
напр.:

Елин Пелин (Димитър Иванов), Иван Петров (Боримечката)

**********************************************************************
