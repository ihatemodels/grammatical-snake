
*******************************************************************

[**] Кога се употребява някой и кога – някого?

В книжовната писмена реч е задължителна употребата на различни 
граматични форми на това неопределително местоимение – в зависимост 
от синтактичната му роля. Разграничението важи в случаите, когато 
то означава лице и е употребено самостоятелно.

[*] Когато изпълнява служба на подлог, се използва формата някой.

Едва ли някой ще се престраши да погали подобен пес.
Марина очакваше някой най-сетне да откликне на нейната молба.

[*] Когато изпълнява служба на пряко или непряко допълнение, се използва 
формата някого.
 
Може ли да обичаш някого, ако се страхуваш от него?
Когато отиваш на гости при някого, е добре да не си с празни ръце.

[*] Ако пред местоимението има предлог (на, с, за, пред и др.), то е непряко 
допълнение в изречението и затова трябва да се употреби формата някого.
 
Имам нужда от някого, на когото да разчитам.
Първото впечатление, което оставяте у някого, е важно.

[*] Възможно е вместо съчетанието на някого да се употреби дателната 
форма някому, но тя все по-рядко се използва, защото звучи архаично

Бихте ли се притеснявали, ако дължите нещо някому?

*******************************************************************

