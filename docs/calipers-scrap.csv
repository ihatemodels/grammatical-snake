Bulgarian,English,Definition
Above the fold,Above the fold,"Above the fold се нарича горната половина на първата страница на вестник или уеб сайт, където често се намират най-важните новини или снимки. Поради тази причина, когато вестниците се подреждат, те често са сгънати така, че да се вижда само горната половина от първата страница. При уеб сайтовете това пространство е ключово и в него се поставя всякаква важна информация, като например промоции, разпродажби, намаления и всичко друго, което ще допринесе за доброто представяне на сайта. Above the fold пространството също така е предпочитано от рекламодателите, като рекламните позиции, които се намират там са и най-скъпите."
Accelerator,Accelerator,"Accelerator е приложение, което кешира вече компилираните PHP файлове и увеличава значително скоростта на PHP приложенията."
Apache,Apache,"WEB сървър с отворен код, стабилен и с поддръжка на добри функционалности. При UNIX платформите Apache е обикновено избирания WEB сървър за повечето инсталации."
Bait and Switch реклами,Bait and Switch Advertising,"Некоректна практика в рекламирането, при която активно се промотира продукт при изключително изгодни условия/цена, за да се примамят потребителите в магазина на продавача (bait). В последствие този продукт винаги се оказва изчерпан (или има някакъв друг проблем) и на потребителите се предлага подобен, но на по-висока цена (switch). "
Bing,Bing,"Bing е търсачка, разработена от Microsoft."
BUZZ маркетинг,BUZZ marketing,"Този вид маркетинг е част от разновидностите на Онлайн маркетинга. По своята същност, той представлява споделяне на информация посредством подшушване в специални места за тази цел в Интернет. Това могат да бъдат: социални медии, блогове, форуми, онлайн издания, които имат специални места за мнения и коментари. BUZZ маркетингът се базира на вирусно разпространение на информацията и се основава на манипулативно влияние върху аудиторията. В общия случай такъв маркетинг правят всички като споделят “от уста на уста“ в Интернет линкове, статии, видео, картинки."
Click to Call Банер ,Click to call banner ,"Банер формат в мобилната реклама, при който кликването върху банера инициира набиране на телефонен номер. Този банер формат е приложим само за притежатели на iPhone или Android базирани смарт телефони. Click to call банерът не може да бъде изработен чрез флаш технология. В общия случай е картинка в .jpg или .png формат. Този вид банер изисква задължително наличие на телефон номер, който да бъде избран при кликване върху него.
Click to call банерът се стартира от потребителя и отчитането е на база CPM."
Cloaking,Cloaking,"Клокването е вид некоректна и забранена техника за заблуждаване на ботовете на търсещите машини. При нея на уеб сайта се показва една информация, когато сайтът се обхожда от „паяци“ и друга, когато сайтът се разглежда от потребители. Използва се най-често, за да се манипулира гъстотата на ключовите думи и по този начин да се повлияе на класирането на уеб сайта в търсачките. Тази техника е грубо нарушаване на правилата на повечето търсещи машини и се наказва."
CSS,CSS,"CSS (Cascading Style Sheets) е език за описание на стилове - използва се основно за описване на представянето на документ, написан на език за маркиране. Най-често се използва заедно с HTML, но може да се приложи върху произволен XML документ. Официално спецификацията на CSS се поддържа от W3C (World Wide Web Consortium).
Създаден първоначално като средство за разделяне на съдържанието от представянето му, днес той се използва основно за визуално оформление на HTML страници."
Deep Linking,Deep Linking,"Задаване на специфично url в рекламата, което отвежда търсещия до ландинг страница или до специфична вътрешна за уеб сайта страница с конкретна информация, отговаряща на търсената."
Facebook Zero,Facebook Zero,"Инициатива на социалната мрежа Фейсбук, в сътрудничество с мобилни интернет доставчици, при която потребителите могат да влизат във Фейсбук и да виждат само текстово съдържание, без да бъдат таксувани. За целта трябва да влизат през 0.facebook.com.Провери в нашите услугиВиж в нашите проекти"
First mover advantage/Предимството на първия ,First mover advantage,"В маркетинга предимството на първия (First mover advantage) се нарича предимството, което може да получи първия, който е навлязъл в даден пазарен сегмент. Смята се, че той получава контрол върху ресурсите, какъвто тези, които дойдат след него, не могат да получат в същия мащаб. Понякога първите, настанили се в даден сегмент, получават огромни печалби или дори монополизират пазара."
Flickr,Flickr,"Социална мрежа, създадена през 2004 г. Използва се за качване и разглеждане на снимки и видеа. Има повече от 90 милиона регистрирани потребители. Всеки ден се качват повече от 3,5 милиона нови снимки. Съдържанието на уеб сайта може да се разглежда и без регистрация, но за да се качва съдържание от потребителите се изисква да си направят такава."
Foursquare,Foursquare,"Foursquare е гео-социална мрежа, създадена през 2009 година. Основната идея на мрежата е  потребителите да споделят информация за местоположението си и да получават информация за местоположението на приятелите си. Потребителите на мрежата се „отбелязват“/маркират на различните места, на които се намират като конфереции, ресторанти, барове, градове. Сред като се „отбележат“ потребителите виждат дали други потребители на мрежата са се „отбелязали“ на същото място. Ако – да, то те могат да започнат чат с тях. Също така могат да напишат своите отзиви за мястото или събитието, които да са видими за други потребители на мрежата. Foursquare дава информация и за намиращите се наблизо до потребителя обекти, тъй като използва Google Maps за определяне на местоположението му. Чрез гео-социалната мрежа може и да открието къде точно се намира ваш приятел в определен момент, стига той да се е „отбелязал“. Можете да влезете в гео-социалната мрежа от тук."
Giveaway,Giveaway,"Подарък. Използва се при организирането на игри в социалните мрежи, в които победителят получава безплатен продукт или услуга. "
GNU Aspell ,GNU Aspell ,GNU Aspell е приложение за проверка на правописа.
Google AdSense,,"Безплатен продукт на Google, който доставя автоматично текстови и картинни реклами, които прецизно са насочени към вашия уеб сайт и неговото съдържание.Повече за Google Adsense, можете да научите тук: www.google.com/adsense "
Google AdWords,,"Инструмент на Google за платена реклама. Ценообразуването се определя от цена-на-клик (CPC). Рекламодателят плаща само тогава, когато потребителите кликват върху неговата реклама.Google AdWords е B2B ориентиран модел и дава възможност на рекламодателят сам да определя бюджета на кампанията си, цената на клик на дадена ключова дума, която участва в нея, продължителността на рекламната кампания, съдържнаието на текстовите реклами и др.Google AdWords са платените реклами, които се показват в резултатите от търсене в Google, в горната лента над естествените резултати и в дясно на екрана. Лентата, върху която стоят има заглавие ""Реклами""."
Google Webmaster Tools ,,"Инструмент на Google, който дава възможност за допълнителна оптимизация, статистика на сайта, с цел повишаване на неговата ползваемост за потребителите и подпомагане на оптимизацията му за търсещи машини (SEO). Повече за Google Webmaster Tools, можете да научите тук: www.google.com/webmasters/tools/"
Google реклама,,"Това е една от предпочитаните форми на интернет реклама. Моделът й е B2C (business to consumer). Google AdWords рекламата бива два вида – реклама с текстови карета и банер реклама. Текстовите карета се позиционират под резултатите при търсене по ключови думи в търсачката Google, като всяко каре е прикрепено към конкретна ключова дума. Текстови карета също могат да се позиционират и в партньорските сайтове на Google чрез системите Placement Tool (мениджъра на кампанията сам посочва в кои сайтове да се показва рекламата), Contextual Targeting Tool (Google избира в кои сайтове да се показва рекламата на базата на ключови думи, зададени от мениджъра на кампанията). Вторият вид Google AdWords реклами - Банер рекламите, се позиционират единствено в партньорските сайтове на Google."
Google+,,"Google+ е социалната мрежа на Google. Тя стартира през 2011 година и се очаква бързо да набере скорост и да стане главния конкурент на Facebook. Google+ е нов продук в портфолиото на Google и се очаква да се превърне във водещ панел за връзка между останалите продукти като Gmail, Calendar, Google Finance,Picasa, YouTube."
HTML,,"Hypertext Markup Language е мета език за описание на форматирани документи. HTML е тагов език.  Чрез таговете се оформят отделните елементи от текста, като заглавия, цитати, картинки, хипертекстови препратки, таблици и т.н. С времето за стиловото оформяне на външният вид на елементите се наложи употребата на CSS. HTML + CSS са видимата (front end) част на уеб сайта и са пряко свързани с дизайна."
Java (Джава),,"Java или Джава е обектно-ориентиран език за програмиране. Разработва се от Sun Microsystems, собственост на Oracle Corporation. Java е мултиплатформен език и се използва широко в сървърните приложения. Java аплетите са програми, които се вграждат в други апликации, като обикновено това са уеб страници показвани чрез уеб браузър."
JavaScript (ДжаваСкрипт),,JavaScript е интерпретиран скриптов език създаден за добавяне на интерактивност към HTML страниците. Сорс кода на скрипта е видим и се изпълнява от страна на клиента. JavaScript е безплатен за ползване и е една от технологиите използвани в AJAX.
LinkedIn,,"LinkedIn (http://linkedIn.com/) е социалната мрежа на бизнеса. Нейната аудитория е съставена от потребители, които имат за цел основно създаване и поддържане на бизнес контакти. LinkedIn има 75 милиона члена от повече от 200 държави.
LinkedIn предоставя възможност за създаване на персонален профил, корпоративен профил, корпоративна или група за друга кауза, водене на дискусии, реклама и най-вече осъществяване на контакти между потребителите и обмяна на информация (връзки, съобщения, реклама)."
LinkedIn  бутон,LinkedIn button ,"LinkedIn бутонът е социален плъгин, които директно свързва посетителя с вашата страница в LinkedIn."
MSN,,"MSN е портал, създаден от Microsoft. Услугите, които предлага включват имейл, чат програма, спортен портал, портал за новини, финансов портал."
MySQL,,MySQL e релационна база данни. Една от най-широко използваните при разработката на уеб сайтове и уеб приложения като цяло. MySQL е свободен софтуер с отворен код под GNU General Public License.
PHP,,"PHP: Hypertext Preprocessor е скриптов език изпълним от страна на сървъра. Благодарение на това сорс кода не е видим за потребителя. PHP предоставя връзкa с база данни, което предразполага правенето на по-комплексни и динамични уеб сайтовете.  PHP се разпространява под отворен лиценз и е удобен за изграждане на Web-сървър базиран изцяло на свободни продукти - GNU/Linux, Apache, MySQL/PostgreSQL и др."
Pop-Up Ad,Pop-Up Ad,"Вид реклама, която се появява върху страница от даден уеб сайт, която посетителят е отворил в браузъра си и разглежда. Тъй като закриват част от съдържанието на страницата, което потребителят иска да види, се възприемат като натрапващи се. Обикновено изискват някакво действие, за да изчезнат или се скриват сами след няколко секунди."
PostgreSQL,,PostgreSQL е релационна база данни с отворен код. Разпространява се под лиценза MIT License.
Robots.txt,Robots.txt,"Текстов файл, който се добавя към главната директория на даден уеб сайт. Целта на този файл е да инструктира паяците на търсещите машини за страниците, които не искаме търсачките да индексират."
Search Engine Submission - SES,,"Изграждането на връзки (SES) към уеб сайта е важна дейност от оптимизацията му за търсещи машини (SEO). Наличието на „качествени“ връзки в Интернет към вашия уеб сайт, е предпоставка за две неща: по-добро индексиране от търсещите машини и по-голяма вероятност уеб сайтът да бъде открит от потребителите. Под „качествени“ връзки следва да разбираме уеб сайтове, които са с висок рейтинг, имат авторско съдържание и висока посещаемост. SES се извършва ръчно или автоматично. В общия случай изисква попълване на: име, уеб адрес, кратко описание (description), ключови думи, контактна информация. SES се прави в два основни типа директории: вертикални и хоризонтални. Хоризонтални са тези, които съдържат  информация от различни теми. Вертикални са специализираните директории, които съдържат информация за конкретна тема."
SEO специалист,SEO specialist,"Длъжност, която отговаря за оптимизирането на сайтове за търсещи машини. SEO специалистът познава добре тенденциите и новостите в тази модерна сфера, подготвя списъци с дейности по оптимизация на уеб сайтовете, прави мониторинг, анализира и подготвя отчети. "
Skype,,"Skype е софтуер за комуникация онлайн. Програмата е безплатна и може да бъде даунлоадвана от http://www.skype.com . Чрез Скайп хората могат си комуникират чрез текстови съобщения (чат) и чрез аудио и видео разговори. Също така Скайп може да се използва за изпращане на файлове. Освен безплатната комуникация между скайп потребителите, Скайп предлага и телефонна връзка с всички телефонни оператори в света. Тази услуга е платена и се предлага под формата на преварително преведени пари – скайп кредит. От скоро Skype и Facebook разработиха приложение, което да свързва акунтите на потребителите на Skype към акаунтите им в социалната мрежа."
Social Media Maven,Social Media Maven,"Така обикновено се наричат хора, които имат добре развито разбиране и усещане за социалните мрежи. Благодарение на тези си умения те са в състояние да достигнат до големи групи хора, с които споделят съдържание, което намират за интересно или ценно. Social Media Mavens се различават от експертите в социалните мрежи по това, че характерът на уменията им не се дължи толкова на професионално обучение, колкото на по-дълбоко разбиране на социалните мрежи като такива и на взаимодействието им с потребителите. "
Twitter,,"Twitter (http://twitter.com/) е социална мрежа, която предлага и мини-блог услуги. Потребителите комуникират чрез туитове (tweets) – текстови съобщения с максимална дължина от 140 символа. Освен, че се съхраняват на страницата на потребителя в Twitter, туитовете могат да се изпращат на други потребители, достъпът до тях може да бъде ограничен само за „приятелите“ или да бъде свободен за всички потребители. Туитове могат да се пращат и чрез смс със специални приложения, като цената за тази услуга зависи от мобилния оператор.Twitter и Facebook освен конкуренти са и партньори, те предлагат услугата да обвържете профила си в Twitter с този въвFacebook и по този начин всеки път когато „туитвате“, туитовете ви да се показват и на стената ви във Facebook."
Twitter Button (Twitter бутон),,"Twitter бутонът е социален плъгин, които директно свързва посетителя с вашия профил в Twitter."
White paper,White paper ,"White paper е термин, който се отнася за документ, чието съдържание помага на читателите му да разберат някакъв проблем, да го разрешат или да вземат конкретно бизнес решение. 
В маркетинга тези документи се използват, за да се промотират продукти и/или услуги, които компанията предлага. В тях се използват подбрани факти и логични аргументи, за да се подчертаят ползите от работа с компанията, за която се пишат. White papers като инструмент се причисляват към content маркетинга. Те имат най-общо три разновидности:
-          Описващи технически и/или бизнес ползи от продукт или услуга, която компанията предлага
-          Даващи съвети относно конкретен въпрос
-          Проблем/решение – описва даден проблем и предоставя решението му с помощта на продукт/услуга на компанията
 
Създаването на White Papers в една компания е ценен маркетинг инструмент, чиито предимства ще оценят всички нейни таргет групи."
Wordpress ,Wordpress,"Wordpress e платформа с отворен код, използвана за разработка на блогове. В развитието й, в нея създателите й Automattic Inc добавиха и CMS възможности.Това даде възможност, освен блогове да се създават и поддържат различни по големина уеб сайтове. Wordpress се предлага както за сваляне и инсталиране на собствен сървър (http://bg.wordpress.org/releases/), така и готови инсталации, които можете да откриете тук: https://en.wordpress.com/signup/"
XHTML,,"XHTML - превъплъщение на HTML езика, променен така че да отговаря на XML стандарта."
XML,,Extensible Markup Language (XML) e съвкупност от правила за кодиране на документите в универсален и четим за машините вид. XML е продукт на Уеб консорциума (World Wide Web Consortium) и съответно е добре пригоден за употреба в Интернет пространството.
Yahoo,,"Yahoo е търсеща машина. Към услугите, които предлага спада имейл, информационен блог, портал за прогноза за времето, спортен портал, портал за новини."
Zend Optimizer,,"Zend Optimizer е приложение, което декодира кодирани РНР файлове и оптимизира работата на Apache с тях."
Ад група,Ad group,Организационна единица в Google Adwords. Ключовите думи  се разделят и групират в Ад групи. Освен ключовите думи  рекламите също се разделят и групират в ад групи.
Адаптивен уеб дизайн,Responsive web design,"Адаптивен/отзивчив/гъвкав уеб дизайн е използването на определен подход при създаването на уеб сайтове, съобразен с нарастващата нужда от ефектно визуализиране на уеб сайтовете през най-различни устройства, с различни екрани, резолюции и способности – компютърни монитори, лаптопи, мобилни устройства. При този подход, се създава уеб дизайн, нагаждащ се спрямо резолюцията на даденото устройство, неговата ориентираност в пространството и техническите му възможности. Така всеки потребител, независимо през какво устройство гледа сайта, ще вижда едно и също съдържание, но форматирано по различен начин."
Адон,Add-on,"Add-on е разширение към възможностите на програма. Add-on  е взаимозаменяем термин с plugin. Наименованието зависи най-вече от създателите на софтуера. Прието е, че plugin-а е по-универсалното, докато addon-а е предназначен за конкретен софтуер и работи само за него."
Алтернативен текст ,Alternative text,"Алтернативният текст в един уеб сайт, се използва с цел уточняване или подпомагане разбирането на отделни елементи върху които е поставен. Обикновено алтернативните текстове са кратки, ясни - словосъветания от по няколко думи. Алтернативни текстове се поставят върху картинки, линкове, навигационни елементи. В случаи на незареждане на даден елемент, алтернативният текст подпомага потребителят да разбере какво стои на това място. Алтернативните текстове се показват на потребителя и при mouse-over върху елемента, върху който са поставени. В алтернативния текст може да се слагат множество символи: букви, цифри, знаци, но само под формата на текст.Калипърс CMS позволява динамична настройка и ротация на алтернативните текстове в най-новите сайтове, които разработваме."
Алфа версия ,Alpha version,"Алфа версията е прототипна версия на даден софтуер. Тя не е предназначена за официална употреба и се прави с цел да се уточнят функционалности, да се открият и опишат бъгове, които да бъдат отстранени. След алфа версията, следва бета версия."
Аплет,Applet,"Много малка програма, изпълняваща специфична функция.  Понякога се използва съвместно с други програми под формата на плъгин. Най-често срещаното приложение е с програмен език Java. Java applet може да се вгради в HTML страница."
База данни,Data base,"Базата данни представлява записи на данни, подредени логически и схематично, от които компютърът извлича информация по зададени критерии. Базите данни биват: Йерархични бази от данни, Мрежови бази от данни, Релационни бази от данни, Обектно ориентирани бази от данни."
Банер,Banner,"Банерът е рекламно каре под формата на графично изображение с предварително зададени размери. При кликване върху банера, потребителят бива отвеждан към предварително зададен интернет адрес (уеб сайт). Банерът е много добър инструмент за реклама в Интернет. Банерите биват статични и анимирани."
Бек енд,Back end,"Бек енд е термин описващ разработката, която остава скрита за крайния потребител. Бек енд програмирането включва проектирането и изграждането набаза данни и сървърното програмиране. В резултат информацията в базата данни може да бъде въвеждана, променяна, изтривана и визуализира посредством вече създаденафронт енд  част. Бек енд-а е сърцето и мозъка на един уеб сайт или уеб приложение. "
Бета версия,Beta version,"Бета версия е означение за статуса на даден софтуер. Това е версия, която не е финална и стабилна. Често в нея има бъгове, и целта е те да бъдат открити и оправени, Бета версиите бива отворени (публични), или затворени (с ограничен достъп). Преди бета версията съществува и етап alpha версия."
"Бисквитки, Кукии",Cookie,"Cookie още известни като web cookie, browser cookie и HTTP cookie, са текстови файлове съхранявани на потребителския компютър от неговия уеб браузър. Най-често „бисквитките“ се използват за съхраняване на данни за идентификация, лични настройки за уеб сайт, идентификатори за сесии, и всичко останало, за което текстовото съхраняване на данни върши работа. "
Блог,Blog,"Блогът е вид уеб сайт, който съдържа тематична или обща информация, която интересува и вълнува неговия автор. Съдържанието в блога може да бъде текст, картинки, видео и разбира се много връзки към външни сайтове. Блогът предоставя възможност за коментари към отделните статии."
Блок,Block,"Блокът е част от структурата на темплейта, в която е разположена логическа обособена информация/връзка към секция/подсекция. Блокът може да бъде част от главните темплейти на сайта."
Брандинг,Branding,"Брандинг идва от английската дума brand (търговска/фабрична марка, вид, качество, сорт). Брандингът е  начинът на представяне на името, марката или продукта на една фирма пред нейните потенциални и съществуващи клиенти. Брандингът е основен елемент на комуникацията в маркетинга."
Бъг,Bug,"Бъг е термин, с който се описват проблеми и грешки, които са извън рамките на нормалното поведение на функциониране на софтуера."
Бъндъл,Bundle,"В маркетинга бъндъл се използва като стратегия за предлагане на няколко продукта като един комбиниран продукт. При оптимизирането за търсещи машини тази стратегия се използва за обединяване на ключовите думи в групи ключови думи, като всяка група от ключови думи се обработва като една."
Бюджет на рекламна кампания,Ad campaign budget ,"Това са средствата, които са предвидени за изразходване при реализирането на една рекламна кампания. Кампанията може да е с продължителност няколко дни, няколко месеца или повече. За да бъде една рекламна кампания ефективна, трябва да се направи внимателен анализ на целите, публиките, каналите за комуникация и др. На базата на този анализ бюджетът се оптимизира така, че да могат да се постигнат максимум от поставените цели."
Версия,Version,"Всеки софтуер търпи развитие и промени. За да се различават промените по софтуера, се обозначават с версии. Като основната информация, която се предава е за това коя версия е по-нова. Освен откъм хронологична гледна точка,  версиите дават възможност да се проследи добавянето на нови функционалност, както и изчистването на бъгове."
Вертикални уеб портали,Vertical web portals,"Вертикалните уеб портали са специализирани върху определена тема, пазар или индустрия. Пример за такива портали са http://ukrasa.start.bg/ и http://finance-bg.info/."
Виртуални частни мрежи,VPN,"Представлява частна компютърна мрежа, която използва физическата и програмната инфраструктура на по-голяма обществена мрежа – най-често Интернет. Защитата на предаваната информация при този вид мрежи се осигурява чрез използване на протоколи за тунелиране и криптографски алгоритми."
Вирусен маркетинг,Viral marketing,"Вирусният маркетинг използва механизма на безплатно разпространение на информацията от интернет потребителите, и то доброволно. Споделяме линк, материал, въпрос, игра, мнение, клип и др. в Интернет, и оставяме потребителите сами да го разпространяват помежду си. По този начин те изграждат така наречената познаваемост (brand awareness) на нашия продукт, услуга, или кауза. Разпространението става между познати и приятели, тези на които всеки има доверие и смята, че информацията която му изпращат е важна, интересна или полезна."
Вирусна (онлайн) кампания,Viral online campaign,"Вирусното разпространение на информация онлайн е доброволно препращане на информацията между интернет потребителите. Вирусната онлайн кампания включва подготвяне на креативни послания, подходящи за вирусно разпространение, изготвяне на комуникационни материали – текст, банер, видео или други, качването им в подходящи медии (пример Facebook, YouTube, форум) и първоначално им разпращане сред потребителите. "
Влогър,vlogger,"Човек, който снима видео клипове, документирайки живота си или различни други теми и ги публикува в онлайн пространството. Най-честите медии за публикуване на материали на влогъри са: www.youtube.com, www.vbox7.com и др. 
В общия случай видео материалите, които снима влогъра са от неговия частен живот. 
Вдъхновяващите влогъри се радват на огромен интерес от страна на потребителите и често личните им канали в медиите за видео съдържание имат стотици хиляди последователи. 
Водещите марки чести ги включват в маркетинг микса на комуникацията си. "
Въвличаща онлайн реклама ,,"Реклама, която кара потребителят да направи нещо от типа: да качи снимка, да публикува видео, да хареса дадена фен страница, да участва в дадено приложение за социални медии. Въвличащата реклама е нов вид онлайн реклама, която се асоциира основно с Facebook."
Възвръщаемост на инвестициите ,ROI (Return on investment),"Възвръщаемост на инвестициите - или ROI - е показател, който помага да се определи колко приходи са получени за всяка инвестирана в даден елемент или дейност сума. В маркетинга ROI се използва, за да се прецени възвръщаемостта от определена реклама или маркетинг кампания и на база на това да се определи кои са най-ефективните техники за генериране на приходи за конкретния бизнес.
Повечето форми на ROI сравняват възвръщаемостта и разходите като изчисляват съотношение или процент. Обикновено, ако резултатът е по-голям от 0, това означава, че възвръщаемостта е по-голяма от разходите. Съответно ако по-малък от 0 – разходите са по-високи от възвърнатите средства. 
ROI може да се смята по различни показатели и невинаги е толкова лесно да бъде изчислен. Най-популярен е т.нар. „прост“ ROI, който се изчислява като от приходите се извадят разходите и полученото число се раздели отново на разходите. Полученият резултат показва какъв процент възвръщаемост има направената инвестиция. "
Гаджетс,Gadgets,"Гаджети е друг термин, използван за наименование на уиджетите."
Географско таргетиране,Geo-Targeting,"Опция за таргетиране на онлайн рекламата по местоположение на потребителите. При реклама в търсещи машини като Google географското таргетиране позволява рекламите да се показвам само във версиите на предпочитаната/предпочитаните държави както и да се правят отделни кампании за различните държави на официалния език за държавата. Използвайки този инструмент, таргетирането на рекламите става по-прецизно и се избягват нерелевантни кликове."
Гугъл,Google,"Google е най-популярната търсеща машина. Гугъл разработи редица продукти като: Google AdWords, Google AdSense, Google Analytics, Google Chrome (браузер), Google Places, директория, имейл, web site optimizer и др."
Гъстота на ключови думи,Keyword Density,"Инструмент, с който се измерва колко пъти дадена ключова дума се появява в реклама или уеб сайт. Броят на пътите когато се среща ключовата дума, се дели на общия брой на думите и така се получава числото на гъстота на ключовата дума. Този инструмент се използва за анализ до колко дадена ключова дума е релевантна на рекламата, уеб сайта."
Даунлоад,Download,Процес на изтегляне на файлове от дадено място.
Дигитален маркетинг,Digital marketing,"Дигиталният маркетинг има много имена: интернет маркетинг, онлайн маркетинг. Всички те включват едно и също нещо: изграждане на присъствие в интернет и осъществяване на онлайн комуникация. Имаме продукт/услуга, личност, институция, компания, която комуникираме в Интернет, посредством различни комуникационни инструменти, в разнообразни онлайн канали и съответно реализираме познаваемост на марката, изграждаме имидж, печелим клиенти, трупаме поръчки, реализираме директна или индиректна печалба."
Дигитална кампания,Digital campaign ,"Набор от специфични стъпки,  дейности и техники, чрез които се постига дадена цел, като се използват една или повече форми на електронни медии в уеб среда."
Дигитална комуникация,Digital communication,"Дигиталната комуникация представлява споделяне на информация, и всякакъв вид интеракция с други потребители в интернет, посредством дигиталните инструменти. "
Дигитална реклама,Digital advertising,"Дигиталната реклама е част от онлайн маркетинга. Основният канал за предаване на маркетинговите послания при нея е интернет. Дигиталната реклама има множество разновидности: текстова реклама, реклама през Google AdWords, реклама в социални медии, реклама в специализирани онлайн медии. Комуникационните инструменти, които използва, също са разнообразни: текстови карета, текстови карета в комбинация с картинка, банери и др. Основното предимство на интернет рекламата е възможността за таргетиране на аудиторията по разнообразни критерии, бързата ефективност, както и разнообразните инструменти за комуникация."
Дигитална среда,Digital environment ,"Виртуално, симулирано пространство, което е създадено посредством използването на един или повече компютъра/мобилни устройства."
Дигитална стратегия,Digital strategy,"Дигиталната стратегия е план за присъствие и развитие на бранд, компания или продукт в интернет. Дигиталната стратегия с включва всички елементи на онлайн присъствието – уеб сайт, ландинг страници, интернет рекламни кампании, страница в социалните мрежи, присъствие в уеб медии, както подробно описание на планираните дейности по осъществяване на онлайн комуникация. "
Дигитални канали,Digital Channels,"Дигиталните канали са всички канали за пренос на информация в уеб среда. Те включват всички форми на уеб присъствие: уеб медии, корпоративни сайтове, блогове, портали, социални мрежи, форуми, софуери за чат и разговори като Skype и Windows Live Messenger и т.н."
Динамичен уеб сайт,Dinamic web site,"Дефиницията динамичен характеризира съдържанието на уеб сайта  и начина, по който то се обновява. Динамичен уеб сайт предполага използване на база данни и различни инструменти за въвеждане на съдържание, също така често има възможност за получване и споделяне на информация от и със други уеб сайтове."
Директен трафик,Direct traffic,"Директен трафик е трафикът, който се генерира от онлайн потребители, които изписват интернет адреса директно в браузера си и по този начин достигат до уеб сайта."
Дневен рекламен разход ,,"Всяка платформа, която предлага реклама на клик (например Google или Facebook), предоставя възможността рекламодателят да избере лимит на дневния си разход. Това означава, че вземайки предвид бюджета си и продължителността на рекламната кампания, всеки рекламодател може да направи изключително прецизна калкулация на средствата си и това как те ще бъдат изразходени. Слагайки лимит на дневния рекламен разход, рекламодателят си гарантира, че той няма да бъде надвишен, а когато бъде достигнат, рекламите просто ще спрат да се показват. Това е и един от многото онлайн инструменти и похвати, които позволяват висок контрол и ясна отчетност при провеждането на онлайн маркетинг кампании.
 "
Домейн,Domain,"Домейн е уникално име в интернет, което се настройва да отговаря на даден IP адрес, в повечето случаи това е адресът на машината, която хоства даден сайт. Домейн имената са въведени за улеснение на потребителите. Домейн името се състои от име + разширение:  .com, .org, .net, .eu, .bg. Запазването на домейн става чрез хостинг компания или регистър."
Еngagement,Еngagement,Взаимодействие на хората с публикациите във Фейсбук.
Естествени резултати,Natural results,Безплатното показването на сайт при търсене по ключови думи в търсещите машини.
Заглавна страница,Home page,Заглавната страница на уеб сайт е неговата начална страница. Може да се направи аналогия между първата страница на вестник и заглавната страница на уеб сайт.
Зип,ZIP,ZIP е популярен формат за компресиране на данни и архивиране на файлове. Файл в този формат обикновено има разширение .zip и съхранява в компресиран или некомпресиран вид един или няколко файла.
Идентичност,Identity,"Представлява лицето на компанията на пазара. Обединяваща визия за всички маркетингови продукти, чрез която субектът бива разпознат. Идентичност се изгражда както за компания, така и за отделен проект, личност, комуникационна кампания и пр."
Източници на онлайн трафик,Online trafic sources,"Източник на трафик може да бъде всяко място в интерент или извън него, което довежда потребителя до вашия сайт. Източник на трафик може да бъде търсачка като Google или различни уеб портали, може да бъде линк в статия, рекламно каре или банер, пост в социално мрежа и други."
Имейл кампания,Email campaign,"Имейл кампанията включва целенасочено разпращане на имейл съобщения до подбрана група получатели. В общия случай, имейл кампаниите са част от цялостни онлайн кампании и служат за допълнителен канал за достигане до целевата аудитория.
Имейл кампаниите могат да бъдат ежедневни, седмични, месечни или с друга периодичност, която зависи от продуктите и информацията, която се съдържа в имейл съобщенията."
Импресия,Impression,"Показване на реклама (текстова, банер или видео), линк или страница. Отчитането на броя импресии е един от инструментите за контрол и управление на онлайн кампаниите."
Индекс,Index,"Визуален индикатор за секцията в уеб сайта, в която се намира потребителя в момента. Индексът може да бъде текстов, картинка или комбинация от двете."
Инстаграм хаштаг,Instagram #hashtag,"Маркировка на дадена ключова дума или израз в съдържание на пост, кликването върху който отвежда потребителя във филтрирана страница в социалната мрежа по тази дума или израз. В нея може да се прочете какво споделят другите потребители за тази дума или израз, ако и те са ги маркирали с него.
Целта на употребата на хаштага е да даде възможност за по-лезно откриване на съдържание, което интересува потребителите.
Целта на употребата на хаштага е да даде възможност за по-лезно откриване на съдържание, което интересува потребителите.
Създаването на хаштаг става чрез поставяне на знака #непосредствено (слято) пред думата, която искаме да маркираме."
Интернет маркетинг,,"Пълният пакет от комуникационни инструменти и дейности по комуникация, които служат за промотиране, популяризация и налагане на бранда в Интернет."
Интернет търсене,Internet search,"Търсенето в интернет представлява алгоритъм за търсене на данни из цялата мрежа по ключова дума или думи. С развитието на интернет се появиха търсещи машини, които на практика извършват интернет търсенето. Най-известните търсещи машини са Google, Bing, Yahoo."
Инфлуенсър,Influencer,"Човек със силно влияние в социалните мрежи, огромен брой последователи и чието поведение винаги е забелязвано и взимано под внимание"
Инфлуенсър маркетинг ,Influencer marketing ,"Маркетинг стратегия, при която брандът използва инфлуенсъри, които рекламират неговите продукти или услуги. Провери в нашите услугиВиж в нашите проекти"
Информационна пътека ,Index path,"Блок показващ пътя от информационната структура на уеб сайта до секцията, в която се намира потребителят. В общия случай, показаните елементи в пътеката са връзки към съответната секция."
Искри,Sparks,"Искри е функционаност на Google+, която позволява на потребителите на социалната мрежа да търсят съдържание според интереси ти, както и да запазват интересите си като ключови думи за бъдещо търсене."
Йерархични (дървовидни) бази от данни ,Hierarchical databases,"При йерархичните бази от данни данните се съхраняват в предварително определена йерархия. Този вид се  характеризира се с това, че елемент от горно ниво е свързан с един или повече елементи от долно ниво. Същевременно всеки елемент от долно ниво е свързан само с един елемент от горно ниво. Т.е. всеки елемент има много „наследници“ и само „един родител“."
Кеш,Cashe,"Кеш-памет, често наричана за по-кратко само кеш, е спомагателна памет за ускоряване обмена на данни и премахването на нуждата да се правят заявки за едно и също нещо, което не е претърпяло промяна. Ускоряването се постига чрез поддържане на копия от избрани части от данните, в памет с бърз достъп. В уеб често се говори за кеширане от уеб браузърите, което спомага за по-бързото зареждане на страници, картинки и друга информация."
Клик,Click,"Натискане с мишката на линк, банер, хипервръзка, текстова или видео реклама."
Клик-бейт,Click bait ,"Клик-бейт е термин, който се използва, за да се опише вид хиперлинк на уеб страница или в социална мрежа, който кара потребителите да натиснат на него, за да продължат да четат информацията. Повечето клик-бейт линкове имат провокативни заглавия, с които карат потребителите да натиснат на тях, но всъщност рядко са верни или свързани с реалното съдържание на статията. Най-често клик-бейт ликовете водят потребителите до страница, която иска някакъв вид плащане, регистрация или го водят през няколко различни страници, като целта е по изкуствен начин да се постигнат повече разглеждания на страниците, което от своя страна подпомага оптимизацията на сайта. Използването на тази практика не се толерира от Google, а отскоро Facebook също въведоха забрана за използването й. "
Ключова дума,Keyword,"Ключовата дума е дума, която е релевантна (обвързана) с бизнеса на фирмата. В интернет маркетинга ключовата дума се използва за таргетиране."
Коефициент на кликовете,CTR,Представлява механизъм за анализ и контрол на онлайн рекламата. Това е съотношението между импресиите (показванията) на една реклама и броя кликвания върху нея.
Комуникационен медиа канал,Communication media channel,"Всеки канал, по който може да се предаде рекламно послание до потребителите."
Конверсия ,Conversion,"Конверсия е онова действие, което искате да бъде извършено след като потребител е кликнал върху вашата реклама. Най-често това е покупка, но може да бъде и попълването на форма, регистрация, абонамент, сваляне на някаква програма и пр. Kазано с други думи конверсиите показват процента реализации, които са постигнати. При провеждането на рекламни кампании е от голямо значение този показател да се следи, защото той e индикатор за ефективността на рекламата. Важна част от постигането на реализации е увеличаването на шанса посетителят да извърши конверсия. Това се постига още на ниво изграждане на рекламна кампания и таргетирането й, като това се прави така, че рекламата да достигне точно до потребителите, които отговарят на профила на желания посетител."
Контекстуална/контекстна онлайн реклама ,Online contextual advertising,"Контекстуалната/контекстната онлайн реклама е форма на таргетирана реклама, която се появява в уеб страници или социални мрежи. Рекламите, които се показват се подбират от автоматизирани системи, които правят избора си на база на съдържанието, което потребителят разглежда в момента. При този вид реклама съдържанието на рекламата винаги е в директна връзка с теста на страницата, която потребителят разглежда. Системата за контекстуална реклама сканира текста на даден уеб сайт в търсене на ключови думи. На базата на тези ключови думи тя избира рекламите, които ще бъдат показани така, че те да бъдат релевантни на съдържанието. Например ако потребителят чете спортна новина, системата за контекстна реклама ще сканира текста и на база на ключовите думи ще избере да покаже реклами на магазин за спортни стоки или на билети за спортни мероприятия. "
Копирайтинг,Copywriting,"От английските думи ‘copy’ - в случая се превежда като ръкопис или текстов материал и  ‘write’ – пиша, написвам. Представлява професионално и творческо написване на рекламни текстове – слоган, послание, текстова реклама, текст на банер реклама и пр."
Корпоративен сайт ,Corporative web site,"Уеб сайт, предназначен да представя компанията в онлайн пространството. Корпоративният сайт съдържа информация за фирмата и за дейността и, както и контакти за връзка."
Корпоративна идентичност,Corporative identity,"Корпоративната идентичност е облика на дадена компания, марка или дори личност. Корпоративната идентичннот бива: словесна, визуална, графична. Стандартния пакет корпоративна идентичност включва: знак/лого, шрифт/ове, цвят/цветове, размер на текста, лого образец."
Кръг,Circle,"Кръг е функционалност на Google+ , с която потребителите групират приятелите се още при добавяне. Целта на тази функционалност е да помогне на потребителите да таргетират информацията, която публикуват всоциалната мрежа."
Ландинг страница,Landing page,"Ландинг страницата е мястото, до което достига потребителят, когато кликне на рекламата в Интернет. Тя може да бъде нова, специално създадена за кампанията секция в сайта, промо сайт или обикновена страница, разположена на под домейн, вътрешен линк в сайта или собствен домейн.
Ландинг страницата съдържа обобщена информация за продукта или услугата, които рекламираме, контактна информация, връзка към официалния уеб сайт (ако има такъв), и най-важното функционалност, която директно насочва и подтиква потребителят към действие: форма за обратна връзка, форма за резервация, форма за заявка за резервация, връзка към система за резервация, бутон за поръчка или бутон за покупка"
Маркетинг в реално време ,Real time marketing ,"Маркетингът в реално време се изгражда на основата на актуалните събития, случващи се в момента. Ако стандартното решение е създаването на план и график, които се следват и спазват, при маркетингът в реално време се изработва стратегия, насочена към сегашните събития и тенденции и се търси незабавна обратна връзка от потребителите.
С развитието на социалните медии маркетингът в реално време става все по-ефективен. С Facebook, Twitter и останалите популярни социални мрежи, бизнесите имат на разположение огромен поток от данни за аудиториите си. В рамките на минути тази информация може да се обработи и използва, за да се създаде и сподели следващото маркетинг послание в реално време, тук и сега."
Маркетинг за социални медии,Social media marketing ,"Редица дейности, които дигиталните агенции изпълняват за своите клиенти, с цел да ги направят по-добре комуникирани и видими и в социалните медии. Маркетингът в социални медии е ново течение в онлайн маркетинга, което се появи с появата на социалните канали като среда за присъствие и комуникация. Този вид дигитален маркетинг общува директно и целево в аудиторията. За разлика от всички други форми на комуникация при маркетингът в социални медии винаги търсим обратната връзка, ангажираност и обвързване с потребителите лице в лице. Основният проблем, който компаниите срещат със своя маркетинг в социалните мрежи е времето, което е необходимо да му се отдели. Кампаниите в социалните мрежи не са еднократни събития, които се реализират и се забравят. Този вид кампании трябва да се поддържат във времето и постоянно да се работи над изграждането и поддържането на връзката между компанията и нейните фенове. Една от най-съществените ползи, която всяка компания може да извлече от добре поддържани социални профили, е честна и актуална обратна връзка свързана с продуктите/услугите и всичко останало свързано с компанията, което е безценен помощник за всеки бизнес, особено във времена на висока конкуренция и динамични промени, каквито са днешните."
Маркетинг за търсещи машини,SEM,"Маркетингът за търсещи машини е форма на интернет маркетинг фокусирана върху подобряването на видимостта на уебсайта в страниците с резултати в търсещите машини чрез платено позициониране, реклама или включване. Маркетинг за търсещи машини като термин се използва като обединяваш различни онлайн маркетинг техники, като може да включва в себе си и оптимизацията за търсещи машини, освен платените методи."
Маркетинг концепция,Marketing consept,"Маркетинг концепцията е ядрото на маркетинг стратегията, което очертава целите и задачите на маркетинг кампанията."
Маркетинг стратегия,Marketing strategy,Маркетинг стратегията очертава пътната карта необходима за постигане на маркетинг целите.
Медиа купуване,Media buying,"Това е етапът на заплащане на времето, в което ще бъде показвана дадена реклама. В контекста на онлайн маркетинга, медиа купуването е заплащането за излъчване на текстови реклами, банери и др."
Медиа планиране,Media planning,"Медиа планирането включва проучване на комуникационните медиа канали и техните условия, и изготвяне на точен план за последователността, продължителността и бюджет на онлайн кампанията."
Мейлинг лист,Mailing list,"Списък с имейли, събран и подреден по определени критерии, който се използва в имейл кампаниите."
Мета тагове,Meta tags,"Мета таговете се поставят в кода (source) на уеб страницата и съдържат информация, която служи за дефиниране на целите и съдържанието на й в структуриран вид. Информацията в мета таговете се използва от търсещите машини (търсачки). Мета таговете могат да извършват и действия, които не касаят съдържанието на сайта. Синтаксисът на мета таговете е следния: <META NAME=""...."" VALUE=""..стойности...>. Атрибутът NAME определя типа на информацията за уеб страницата, а VALUE нейната стойност.Има разнообразни мета тагове: <META NAME=""description"", <META NAME=""keywords"", <META NAME=""author"", <META NAME=""rating"",  <meta name=""cache-control"", <meta name=""robots"" и много други.
 
 "
Мини уеб сайт,Mini website,"Уеб сайт, които се състои от една или малък брой (3-5) страници. Често това са промоционални или презентационни страници, може да бъдат и силно специализирани уеб приложения например сайта: http://todaysdate.com/ който предоставя информация за днешния ден."
Мобилен банер ,Mobile banner ,"С навлизането на мобилната реклама, се появи и мобилният банер, адаптиран за мобилните устройства, които ползват потребителите (смарт телефони и таблети). Мобилният банер е статичен, не може да ползва флаш технология. Най-популярният размер за мобилен банер е: 320 х 50 пиксела, с тежест до 10Kb."
Мобилен маркетинг,Mobile marketing ,"Набор от практики и методи, които позволяват на дадена компания или отделна нейна марка да общува с целевите си аудитории и да ги ангажира по интерактивен и подходящ начин през мобилните им устройства. Мобилният маркетинг включва използването на SMS, MMS, QR кодове, мобилни приложения, игри и др."
Мобилен уеб сайт,Mobile web site,"Мобилния сайт е уеб сайт, оптимизиран за мобилни устройства. Отличават се със специфични функционалности, характерни за смартфоните и таблетите, както и с визия, съобразена с по-малките размери на дисплеите на тези устройства. "
Мобилна версия на уеб сайт,Mobile version of a web site,Мобилната версия на уеб сайт може да бъде направена в последствие или заедно с изграждането на стандартен сайт. За повече информация вижте: Мобилен уеб сайт
Мобилна реклама,Mobile ad ,"Мобилната реклама е част от мобилния маркетинг и се появи с навлизането на смарт устройствата в ежедневието. Основната част от мобилната реклама е концентрирана към мобилните телефони. Чрез нея се разпространяват различни форми на мобилни съобщения чрез текст, картинка или мобилен брандинг. Предвид това, че мобилните телефони в световен план са 3 пъти повече от ТВ приемниците и около 5 пъти повече от лаптопите и настолните компютри, мобилната реклама разполага с огромен потенциал за навлизане и реализация.
Основен инструмент в мобилната реклама е мобилният банер, разположен в горната или долна част на заредената страница от сайта.
Ефективността на мобилната реклама може да се измерва по няколко начина:- на база брой импресии/показвания (CPM)- на база брой кликвания (CPC). Те от своя страна могат да водят към конкретни кликвания/избирания на телефонен номер в рекламата, което дава възможност за допълнителна отчетност на ефективността.
Мобилната реклама може да бъде в уеб медиа (сайт) или в мобилно приложение.
Мобилната реклама има някои ограничения, основно заради iOS платформата, която не поддържа флаш. Поради това кодирането на мобилните носители и среда трябва да бъде в HTML 5. "
Мобилно брандиране ,Mobile branding,"Мобилното брандиране е нова форма на мобилна реклама, която предлагат уеб медиите или специализирани сайтове и онлайн платформи. Като най-популярно и успешно засега се налага брандирането на мобилни приложения, но не само. Мобилното брандиране е използван похват за мобилна реклама и при уеб медиите и позволява много силно позициониране и бранд комуникация, разбира се съобразено с ненарушаване ползваемостта на съдържанието в медиата.Мобилното брандиране е аналогичен рекламен интрумент както стандартното брандиране в уеб медиите и специализираните сайтове."
Мобилно приложение ,Mobile Application,"Софтуерен продукт, който е създаден специално за мобилни устройства – смартфони и таблети. В повечето случаи мобилните приложения служат, за да предоставят определени услуги на потребителя, идентични с тези, които са създадени за настолни устройства, но съществуват и такива, които са предназначени само за молбина среда. "
Мултимедиен дизайн,Multimedia design,"Дизайн на мултимедийни инструменти, като банери, презентации, рекламни клипове, сплаш скрийнове, онлайн игри и други, които позволяват интерактивно и атрактивно поднасяне на посланията. Чест похват в мултимедийните материали е употребата на звук."
Наситеност на ключовите думи,Keyword density,"Наситеността на ключовите думи в дадена секция на уеб сайта. Keyword dansity е важна за успеха на оптимизацията на сайта за търсещи машини (SEO). Обемът на ключовите думи в съдържанието трябва да бъде умерен и да не надвишава 7-8% от цялото съдържание в страницата.В Интернет съществуват редица уеб инструменти, които ви дават възможност да анализирате и измерите наситеността на ключови думи в съдържанието на вашия уеб сайт."
Негативна ключова дума,Negative keyword,Вижте: Отрицателни ключови думи
Нишов маркетинг ,Niche marketing,"Нишовият маркетинг е форма на маркетинг, която е насочена към много специфичен и ясно дефиниран пазарен сегмент. Нишовият маркетинг често се концентрира върху пазарни сегменти, които до момента или са били лошо таргетирани или изобщо не са били таргетирани.
Идентифицирайки нуждите и желанията на хората в такива сегменти, маркетинг специалистите мога да изградят много лични и добре насочени рекламни послания. Te, в съчетание с ниската конкуренция за конкретния сегмент гарантират успех на бранда, както и му дават така ценното предимството на първия (First mover advantage).
 "
Новинарски поток,News feed,"Характеристика на социалната мрежа Фейсбук, при която потребителите виждат съдържанието публикувано от техните приятели, страниците, които следват и платена реклама. "
Нюзфийд,Newsfeed,"Непрекъснат поток от данни към сайтове, състоящ се от новини, предоставяни посредством доставчик на тази услуга. Абонатите получават кратки справки или връзки, които от своя страна ги препращат към първоизточника."
Обектно ориентирани бази от данни,Object-oriented databases,"Този вид база от данни съхраняват обекти – сложни типове данни като аудио, видео, текст. "
Обработка и въвеждане на информация в софтуерно уеб приложение,Software Web Application Management,"Обработката и въвеждането на информация в софтуерно уеб приложение са пакет от дейности, които имат за цел да допълнят обема на приложението. Информация с този контекст може да бъде: текст, графики/визии, анимации и видео, бази данни. Въвеждането им може да бъде под формата на ръчно операция през създадената за целта система за управление на съдържанието (Calipers CMS), автоматизирано чрез импорт на дадена база или чрез доработка в кода на софтуерното уеб приложение. В случаите на обработка и въвеждане на графични елементи и анимации и видео, е необходимо участие на криейтив отдел, който да обработи и подготви носителите."
Обратни връзки/линкове ,Backlinks ,"Обратните линкове са хиперлинкове, които насочват към определена страница от даден уеб сайт. Те са от изключително значение за оптимизацията за търсещи машини на сайтовете, тъй като Google отчита количеството и качеството на обратните линкове, които водят към конкретен уеб сайт и използва тази информация, за да определи PageRank-а на страницата, което от своя страна силно рефлектира върху класирането й при търсене. Най-добрият начин за получаване на обратни линкове е чрез създаването на интересна и полезна информация, която потребителите да искат да споделят. Изкуствените начини за създаване на обратни линкове са забранени от Google, които непрекъснато подобряват алгоритмите си, с цел да хващат и санкционират некоректните практики. "
Ограничаване на честотота,Frequency capping,"Ограничаването на честотота е похват в онлайн рекламата, който се използва, когато искаме един потребител да вижда опреден брой пъти даден рекламен материал. "
Омнибус,omnibus,"Омнибусът е количествено изследване, което обхваща въпроси от много и най-различни теми.  Основната характеристика на омнибусното изследване е неговата рентабилност. Обикновено този вид изследвания се поръчват от различни възложители и могат да засягат проблеми като например маркетинг, политика, медии, икономика и др. Смисълът на подобен тип изследване е в това, че 1) всички участници разделят разходите за използване на демографския блок въпроси; 2) всеки възложител може да участва в омнибуса само с няколко въпроса, като заплаща само за своите въпроси, а не цялостно изследване.При тези изследвания клиентите са изключителен собственик на получената информация, както и на изготвения от агенцията доклад."
Онлайн анкета ,Online survey ,"Онлайн анкетата е специално разработен въпросник, който таргетирана аудитория може да попълни онлайн. Тя се използва, за да предостави на анкетиращите определена информация, свързана с качеството на продукти, услуги, демографски данни за потребителите и др., която в последствие се използва за маркетинг цели. Обикновено като стимул за попълването на анкетите се предоставят различни награди.
 "
Онлайн бюджет,Budget for online activities,"Определените средства за онлайн комуникация, разпределени от една страна по дни, седмици и месеци и от друга страна спрямо различните онлайн комуникационни инструменти."
Онлайн ефективност ,Online efficiency,"Съотношение между поставена цел и постигнат резултат при дадена дигитална активност. Когато се отчита ефективността, предвид се взимат само постигнатите резултати, но не и разходите, които са направени. Измерването на ефективността в онлайн комуникацията е едно от ключовите предимства на дигиталния маркетинг."
Онлайн кампания,Online campaign,"Онлайн кампанията е съвкупност от целенасочени дейности, които имат за цел да комуникират даден продукт, услуга, компания, кауза, личност, посредством употребата на онлайн комуникационни инструменти и канали."
Онлайн поведенческа реклама,Online behavioral advertising,"Онлайн поведенческата реклама обобщава няколко вида технологии и техники, използвани от онлайн рекламодателите, които целят повишаване на ефективността на рекламите използвайки информация от браузърите на потребителите за тяхното поведение. По-конкретно това означава, че се събира информация от действията, които даден потребител извършва онлайн – търсения, сайтове, които посещава, къде клика, кои страници в даден уеб сайт разглежда и колко време прекарва на тях и пр. Използвайки тази информация се създава „профил“ на потребителя, който е свързан с използвания браузър. На база на тази информация потребителите могат да се сегментират на основата на общи характеристики и поведения. Когато потребителите се връщат на същия сайт (или социална мрежа например), използвайки същия браузър тази информация се използва, за да се селектират рекламите, които да се показват. Това се прави, за да може на всеки потребител да се показват реклами, които кореспондират с неговите интереси и предишни дейности."
Онлайн ПР,Online PR,"Онлайн ПР-ът използва комуникационни канали като търсачки, социални мрежи, блогове, онлайн медии, интернет каталози и др., за изграждане и поддържане на нужния имидж на целевия обект. Той може да бъде: марка, фирма, събитие, личност. Инструментите, които използва онлайн ПР-ът са: съобщения, статии, видео материали, коментар, цялостни вирусни онлайн кампании и др."
Онлайн реклама,Online ad,"Онлайн рекламата е интернет инструмент. Тя включва реклама, позиционирана в онлайн пространството – уеб медии, социални медии, търсещи машини (пример Google, Bing, Yahoo), портали, електронни магазини и всякакъв вид уеб сайтове. Онлайн рекламата може да бъде текстова, банер, видео, звук, интерактивна или мултимедийна. В България най-използвана е дисплейната реклама в уеб медиите, следвана от рекламата за клик в Google AdWords и рекламата в социалната мрежа Facebook."
Оптимизация за търсещи машини,SEO,"Оптимизацията за търсещи машини и процес на подобряване на видимостта на уеб сайта в естествените резултати на търсещите машини. По-високата позиция в естествените резултати в търсачките, води до повече трафик от търсещите машини към сайта. Основата за ефективна оптимизация на сайт за търсещи машини е добрия подбор на ключови думи и фрази. Оптимизирането за търсещи машини не е еднократен акт, а съвкупност от последващи дейности. Те се разделят на вътрешни и външни. Вътрешните включват редакция на съдържанието на сайта и на HTML кода, създаване на връзки вътре в него. Външните дейности са свързани с изграждане на качественивъншни връзки към сайта. Оптимизация за търсещи машини може да се прави и за различните видове търсения като видео съдържание, картинки, местоположение."
Органично търсене,Organic search,"Органично търсене се наричат всички неплатени резултати, генерирани от дадена интернет търсачка, при търсене по определени ключови думи. Органичните резултати от едно такова търсене не се влияят от търговските взаимоотношения между дадена организация и търсачката, което е в пълен контраст с платеното търсене, където резултатите се позиционират и подреждат на базата на заплащане. 
Подредбата на резултатите от едно органично търсене зависи от безкрайно много фактори: качество на съдържанието на уеб страницата (уникалност и полезност), посещаемост на сайта, връзки към сайта, време, което потребителите прекарват на страницата, честота на обновяване на съдържанието, плътност на ключови думи и много други. Точните алгоритми, по които се изчислява позиционирането на един сайт никога не се разкриват напълно, като така се минимализира възможността за манипулация на правилата и се стимулира създаването и поддържането на качествени уеб сайтове. 
Изследванията показват, че резултатите от органичните търсения се ползват с по-високо доверие, смятат за по-релевантни и са предпочитани от потребителите. Това е и една от основните причини SEO оптимизацията да е сред приоритетите на всяка дигитална маркетинг стратегия и кампания. "
Отбелязане на място ,location tag,"Добавяне на място, когато се публикува снимка, пост или видео в социалната мрежа."
Отрицателни ключови думи,Negative Keywords,"Ключови думи, които се добавят, за да се подобри таргетирането. Ролята на негативните ключови думи е да филтрират показването на рекламите при ключови думи, които не са релевантни за рекламиращата компания. "
Оферирана Цена,Bid,"Максималната заложена цена от ракломадателя за клик. Позицията на рекламите зависят от предложения максимален бид, от предложения максимален бид от конкуренцията и от популярността на ключовата дума. "
Оценка на качеството,Quality Score,"Инструмент на Google за оценяване на платените реклами. Показателите, които Google използва за да формира оценката на качеството са релевантността на ключовата дума, релевантността на уеб сайта към ключовата дума, релевантността на рекламата към ключовата дума, резултатите които показва рекламата и други статистики, които Google използва. По-високата оценка на качеството дава възможност рекламите да се показват на по-предни позиции за по-ниска цена."
Паяци ,Crawlers,"
Програми, които обхождат уеб сайтове и събират информация, която се използва от търсещите машини. Обикновено са програмирани така, че да обхождат нови страници или такива с ъпдейтнато съдържание. Наричат се „паяци“ защото могат паралелно да посещават много страници от мрежата (the web).
Разред безгръбначни хищни животни от клас Паякообразни :)"
Пейдж ранк,Page Rank,"Алгоритъм, използван от търсещата машина Google, за оценка и изчисление на взаимовръзките между сайтовете. Показва числовата тежет на уеб страницата, базирайки се на връзките между нея и останалите страници."
Пиксел,Pixel,"Пиксел е най-малкият елемент, който изгражда дадено цифрово изображение. Физическият размер на пиксела зависи от настроената разделителна способност. Съществуват различни модели за представяне на цвета на пикселите, като най-често това става чрез три цветови компонента - червено, зелено и синьо."
Пикселен маркер,pixel marker,"Технология използвана предимно в имейл кампании. Пикселният маркер представлява малка картинка, чрез която се проследяват отварянията на даден имейл на база зареждания на споменатият маркер. Провери в нашите услугиВиж в нашите проекти"
Платено търсене ,Paid search,"Това е вид контекстна реклама, за която собствениците на уеб сайтове плащат. Целта на този вид реклама е уеб сайтът да излиза на челните позиции при резултатите от дадено търсене, без задължително да отговаря на качествените изисквания необходими за органичното търсене. 
Различните търсещи машини са разработили свои платформи, през които такъв вид реклами се създават и управляват, най-популярната от които е тази на Google – Google AdWords. 
Отчитането и заплащането на този вид реклами става на импресии (CPM), кликове (CPC) или реализации (CPA). Много е важно да се има предвид, че за да бъде платеното търсене от полза и за рекламодателя и за потребителите правилното структуриране и управление на рекламните кампании са от изключително значение. "
Платформа за e-mail кампании,E-mail campaign platform,"Платформата за имейли е софтуер спомагащ организирането и реализирането на имейл кампании. В повечето случаи всяка платформа има различна визия и форматира писмата различно. Популярни платформи за имейли например са: Outlook, Abv.bg, Mail.bg, Yahoo, Gmail и т.н. В Calipers разполагаме със собствена, специално разработена платформа, която адаптираме според нуждите на клиентите ни. "
Платформа за имейл маркетинг,E-mail marketing platform,"Платформата е софтуер спомагащ организирането и реализирането на имейл маркетинг кампании. В Calipers сме разработили собствена платформа за имейл маркетинг вижте тук повече.
Платформата предлага възможност за:- Създаване на кампания- Създаване на издания на кампания- Проследяване на тяхната ефективност, под формата на интерактивна статистика."
Плащане за клик,Pay per Click (PPC),"Начин за плащане за интернет реклама – плаща се за всеки клик върху текстовата, банер или видео рекламата."
Плащане на клик,PPC (Cost per click),"Плащането на клик е една от най-разпространените форми на таксуване при онлайн рекламата. При този вид рекламно ценообразуване, рекламодателят заплаща цената на рекламата при условие, че потребителят е кликнал на рекламния носител и е посетил заложения в него линк. Цената се определя на единичен клик (CPC). Този метод на заплащане е предпочитан, тъй като измерва както реалния интерес към рекламата, така и трафика, който тя е довела до целевата уеб страница (била тя ландинг, секция в официален уеб сайт или фен страница в социална медиа)."
Плъгин,Plugin,"Компютърна програма или приложение, което може да се интегрира в друга програма. Целта на тази интеграция е да се добави специфична функционалност, която не се поддържа от основната програма."
Портал,Portal,"Уеб портал е онлайн пространство, обединяващо връзки към уеб сайтове и информация относно определена тема или регион."
Почитатели на фирмена/фен страница,Fan of Fan Page,"Потребители на социалната мрежа Facebook, които са харесали фирмената страница."
Преследваща реклама,,Ремаркетинг реклама Провери в нашите услугиВиж в нашите проекти
Програмни езици,Programming languages,"Програмните езици са изкуствено създадени езици, предназначени за описване на команди към машина или компютър. Всеки програмен език има определен синтаксис, по който се структурира дадена команда. Най-общо езиците могат да се разделят като специализирани и такива с общо приложение. С общо приложение примери за  езици с общо приложение са Java, C#, C++, PHP, Perl. 
В уеб сред най-популярните езици са: HTML, JavaScript,XML, PHP, ASP."
Проектиране на уеб сайт,,"Проектирането на уеб сайта е можеби най-важния етап от неговото създаване. Този процес включва: описание на информационната структура на уеб сайта, съдържание на всеки един темплейт, създаване на блок схеми, описание на бизнес логика и др."
Промо сайт,Promo site,"Специално създаден тематичен уеб сайт, който промотира продукт, събитие или новина. Използва се и наиченованието ландинг страница."
Проследяване на рекламите,Ad tracking ,"Ad Tracking е методология, използванa за наблюдение на изпълнението и измерване на резултатите на дадена рекламна кампания или на конкретна реклама от нея. Онлайн проследяването на реклами работи с метрики, измервания и анализи, получени посредством различни интернет приложения. 
Повечето онлайн платформи, които предлагат възможността за създаване и управление на реклами са с готови за използване възможности за проследяване на резултатите. Част от данните, които могат да се проследяват и анализират са: цена за клик, дневен (седмичен, месечен) разход, брой на импресиите, брой на реализациите, CTR рейтинг, канали на придобиване и много други. По-добре развитите платформи (като тези на Google например) дават възможност за проследяване на действията и реакциите на потребителите, които определена реклама е предизвикала или да се съберат демографските им данни (местоположение, пол, възраст, образование), интересите им и др. Тази информация се използва за планирането и реализирането на качествени маркетинг стратегии и планове. 
Онлайн проследяването на рекламите се използва предимно, за да се измерва и контролира възвръщаемостта на инвестициите             (ROI), както и за да се измери ангажираността на потребителите и реакциите им. "
Прототип,Prototype,"При разработването на софтуер са се наложили термини, описващи статуса на проекта. Прототипът е първата стъпка, в която често се доуточняват идеи и функционалности на софтуерния проект. Прототипите се делят на алфа (alpha, α) и бета (beta, β) версии, следвани от официалното пускане на продукта."
Реклама базирана на местоположeние,Location Based Advertising ,"Location Based Marketing (LBM) е използването на мобилен маркетинг за насочване на потребители в рамките на определен географски район през мобилното им устройство. Рекламата базирана на местоположение на потребителя е мощен инструмент за насочване на потребителите към обекти в района, в който се намират в момента. Благодарение на това свое конкурентно предимство, ефективността при нея е в пъти по-висока от другите форми на онлайн реклама, тъй като вероятността потребителят да посети комуникирания обект и да извърши действие е относително висока.Рекламата базирана на местоположение се използва предимно от търговски обекти (магазини), заведения, културни институции за реклама на актуални техни оферти.
Този вид маркетинг е подходящ за популяризиране на продукти или услуги в рамките на определен район – например, ако сте собственик на ресторант, можете да използвате този вид маркетинг, за да се рекламирате на всички хора, които се намират в радиус от 3 км. от заведението.  "
Реклама в социални мрежи,Advertising in social media,"Позициониране на рекламни материали, създаване на профили и страници на компании, продукти, събития в социални мрежи катоFacebook, Twitter, LinkedIn."
Реклама в търсещи машини,Advertising in search engines,"Позициониране на рекламни материари в страниците с резултати в търсещите машини. Някои търсещи машини като Google предлагат позициониране на реклами и в партньорска мрежа от сайтове. Тези сайтове не са собственост на бранда Google, те са отделни частни сайтове, които са се абонирали за услугата AdSense."
Ретаргетинг,Retargeting,"В онлайн маркетинга понятието ретаргетинг обобщава микс от техники и стратегии, които маркетинг специалистите и онлайн търговците използват, за да достигнат отново до потребители, които са били на сайта им, но не са извършили желаното действие (обикновено покупка). В основата на ретаргетинга са бисквитките, които използват прост Javascript код, с помощта на който анонимно „следват"" потребителите из интернет.
 Този малък код (често наричан пиксел) се имплементира в кода на сайта. Той не се отразява на представянето му и не е видим за потребителите. Всеки път когато нов потребител посети сайта, пикселът поставя анонимна бисквитка в използвания браузър. Когато потребителите сърфират из мрежата, бисквитката се грижи те да получават реклами от посетения по-рано сайт. 
Тази техника се използва често и е много ефективна, тъй като чрез нея се таргетират потребители, които вече са проявили интерес към съдържанието на сайта и съответно има много по-голяма вероятност да предприемат желаното действие. "
Референтни сайтове,Referring sites,"Референтните сайтове са източници на онлайн трафик, които препращат интренет потребителите си към други сайтове чрез онлайн връзки – линк, банер, видео или текстова реклама. "
Реципрочна връзка,Reciprocity link,"При регистриране на сайт в уеб директория, търсачка или портал може да се появи изискване за добавяне на връзка обратно от сайта към търсачката, уеб директорията  или портала. Тази връзка се нарича рециброчна или обратна връзка."
Сегментиране на пазара,Market segmentation ,"Сегментирането е ключово понятие в маркетинга и означава дейност, чрез която възоснова на определени критерии купувачите или потенциалните потребители на дадена стока/продукт/услуга се класифицират и разделят на отделни хомогенни части, наречени сегменти.
Потребителите от всеки сегмент споделят общи характеристики, на базата на които могат да се предвидят реакциите им на различните миксове от маркетингови въздействия. Потребителите от един и същи сегмент реагират сходно на определена комбинация  от въздействия и на база на това се изгражда всяка маркетингова стратегия. 
Сегментирането може да се извърши по много и различни критерии: географски (географски район, брой жители), демографски (доходи, възраст, професия, образование, пол, семейно положение, религия), психографски (интереси, ценностна система, начин на живот, социално положение и др.), поведенчески (отношение към продукта, повод за покупка, готовност за закупуване, желани ползи от продукта, привързаност към марката и др.)."
Сесия,Session,"Сесия е място, където се съхранява информация, която се споделя между всички страници от даден сайт за определен потребител."
Система за управление на съдържанието ,CMS,"CMS е софтуерен продукт, използван за управление на съдържанието на уеб сайтове и уеб приложения. Най-често той служи за създаване и обновяване на съдържанието.
Целта на CMS е да помогне за по-лесно управление на сайта, което да дава възможност за лесна и бърза промяна на съдържанието, без да са необходими специализирани знания, използването на програмни езици и ръчното писане на код. Най-често системите за управление на съдържание включват преглед, форматиране и публикуване на текстове, място за съхраняване на снимки, данни и друга информация, контролиране и актуализиране на данни и много други. 
Системите за управление на съдържание могат да бъдат под формата на приложения, които трябва да се инсталират или да бъдат уеб-базирани. По-подходящи за масова употреба са уеб-базираните CMS, тъй като те са значително по-лесни за работа и са с автоматично ъпдейтване, което винаги осигурява на потребителите най-новата версия.
Calipers разполага със собствен, специално разработен CMS, който се модифицира според нуждите на всеки клиент и е гаранция за бърза и лесна поддръжка на съдържанието на всеки създаден от нас сайт. "
Скайп бутон за връзка ,Skype button,"Скайп бутонът за връзка е социален плъгин, които директно свързва посетителя с вашия Skype. Бутонът може да има различни вариации на формата и цвета."
Скрит текст,Hidden text,"Скритият текст е част от т. нар. техники за оптимизация „Черна шапка“ – забранени за използване от Google. Използва се, за да се подобри класирането на даден уеб сайт в търсачката на Google чрез имплементирането на скрити ключови думи, които са с цвета на фона на сайта. Така те са невидими за потребителите, но „паяците“, които обхождат страниците ги виждат и отразяват. Това почти винаги се засича от Google и като наказание рангът на страницата ще бъде понижен, а е възможно и уеб сайтът да бъде изключен от резултатите на Google изцяло."
Софуерно уеб приложение ,Software Web application,"Софуерно уеб приложението е компютърно приложение, което е написано на програмен език, достъпно през уеб браузър в интернет среда."
Социални онлайн медии,Social media,"Социалните онлайн медии служат за комуникация на потребителите чрез създаване на собствен профил и свързване с приятели и познати. Най-общо казано те служат за създаване на мрежа/кръг от приятели и позволяват свободно споделяне на информация под формата на: картинки, линкове, видео, коментари, чат и др."
Спам,Spam,Масово изпращане на нежелана комуникация. Най-разпространеният вариант на Спам е изпращане на рекламни съобщения по електронната поща. Спамът се използва чрез всички интернет канали за комуникация.
Споделен хостинг,Shared Hosting,"Споделеният хостинг е най-използваният тип хостинг, при който един сървър обслужва множество сайтове. Те си поделят ресурсите му, а собствениците на сайтовете си поделят разходите по ползването на сървъра и плащат по-малки такси.
Споделеният хостинг е удобен за малки и средни по големина сайтове, които нямат много големи ресурсни изисквания."
Споделяне в социални медии,Sharing in social media,"Споделянето в социалните медии представлява качване на информация под формата на текст, картинка, видео или линк така, че то да бъде достъпно до други потребители в тези медии. Споделянето може да е с всички потребители на съответната медия, с „приятерите“ ни, с избрана група потребители или с конкретен човек."
Спонсорирани истории,Sponsored stories,"Спонсорираните истории във Facebook са вид Facebook реклама, която превръща действията  на нашите приятели като харесване на фен страница или коментиране на стената на фен страница, в реклама и в пост на нашата стена. Този вид реклама се ползва с по-голяма доверие от потребителите, тъй като не се разпознава като реклама, а като препоръка от приятел."
Статичен уеб сайт,Static web site,"Статиченият уеб сайт има информационен характер.Много често се използва за презентации и промоции. Статичният уеб сайт се администрира от хора разбиращи с front end  програмиране HTML,CSS, JavaScript. По този начин се променя директно съдържанието на файловете на сайта."
Страница с резултати в търсачка,SERP (search engines result page),"Страницата с резултати в търсачка е страницата, която вижда потребителя, след като е въвел ключова дума в търсещата машина и е задал командата „търси“. Страницата с резултати в търсачка съдържа записи на получените уеб сайтове като резултат от търсенето. Всеки запис в страницата съдържа заглавие, кратко описание с подчертаване на търсената ключова дума, както и линк към уеб сайта."
Стратегия за продажби през социалните медии,Social selling strategy,"Стратегията за продажби през социалните мрежи се състои от план, който позиционира бранда или продукта така, че чрез присъствието си в дадената социална мрежа компанията да добие предимство пред конкуренцията. Важно е да се отбележи, че стратегията за продажби през социалните мрежи не включва реализирането на директни продажби. В повечето случаи присъствието на дадена компания в социална медиа е добавка към цялостната й стратегия за реализиране на продажби, като социалните медии се използват като канали, чрез които се комуникира важна информация, идеи, цели, общува се с клиенти и потенциални клиенти по бърз и релевантен начин, разпространяват се рекламни послания и т.н., което реализирано адекватно повишава индиректно нивото на продажбите. "
Таргетиране,Targeting,"Инструмент за филтриране и фокусиране на интернет рекламата. Целта на този инструмент е рекламите да се показват пред потребителите, отговорящи на определени  критерии (различни за всяка търсачка, онлайн медия или социална медия). Тези критерии могат да бъдат демографски (пол, възраст), географски (местоположение), езикови. От друга страна критериите могат да бъдат свързани с характеристиката на търсещите машини като например да се определи специфично време през деня кога да се показват рекламите. Google  предлага и услуга за таргетиране в конкретни сайтове от рекламната си мрежа като You Tube или сайтове, абонирани да услугата AdSense."
Таргетиране според съдържанието,Content Targeting,"Таргетиране на рекламите в Google и Yahoo! в рекламните им мрежи. Рекламодателя задава ключови думи, които служат за ориентир на двете търсещи машини в кои сайтове от партньорската си мрежа да покажат рекламите."
Текстова реклама,Text ad,Интернет реклама в текстова форма.
Темплейт,Template,"Начин на подредба на менюта, връзки, блокове, хедър и футър на уеб сайта"
Терен,Hangout,"Терен е функционалност на Google+, която предоставя възможност потребител да отвори виртуална видео чат стая. Платформата изпраща съобщение до предварително избран от потребителя кръг или кръгове, че е отворил чат стаята и е чака приятели за разговор."
Трафик анализ,Traffic analysis,"Анализ на посещенията на уеб сайт – брой уникални посетители, брой повторни посещения, време, прекарано на заглавната страница, време, прекарано на всяка от вътрешните страници, последователност на посещенията на страниците в уеб сайта и много други."
Трафик на уебсайт,Web site traffic,Измерител за посещенията на уеб сайт. Отчита се всяко посещение независимо дали е уникално.
Търсеща машина (търсачка),Search engine,"Система, чрез която намираме информация в интернет. В търсачката потребителят прави запитване за съдържание, отговарящо на определен критерии (ключова дума). В резултат на това, получават списък от записи, които отговарят, пълно или частично, на този критерий. Търсачките обикновено използват редовно подновявани индекси, за да оперират бързо и ефикасно. Най-известните търсачки са Google, Yahoo, Янекс, MSN, Bing."
Уеб дизайн,Web design,"Уеб дизайнът е част от процес на планиране и изграждане на уеб сайта. Уеб дизайнът включва: концепиране, проектиране, изграждане на прототип, същинки дизайн на уеб проекта, нарязване и оптимизация на картинките, създаване на стилове на текстове, таблици и други елементи в проекта. "
Уеб дизайнер,web designer,"Уеб дизайнерът проектира, планира и оформя визуално информационната структура на уеб сайта. Дейността на уеб дизайнера може да се разглежда като смесица от творческа и техническа работа. Творческата работа включва художествена изработка на отделните графични и аудио елементи, както и форматирането на текста. Техническата работа включва подредбата на тези елементи най-често чрезHTML код, който чрез съответния използван стандарт след това се визуализира на изходно устройство (обикновено монитор)."
Уеб директория,Web directory,"Уеб директорията е онлайн база данни с връзка към уеб сайтове, подредени по категории."
Уеб маркетинг акаунт,Web marketing account,"Длъжност в уеб агенция, която отговаря за връзката с клиентите и управлението на уеб маркетинг проектите. Уеб маркетинг акаунтът е въвлечен в почти всички съпътстващи процеси в уеб проектите: проектиране, планиране, управление, отчетност, анализи на данните."
Уеб медия/медии,Web media,"Уеб медията е уеб сайт, който публикува информация с честа актуализация. Най-често под уеб медия се има предвид интернет изданията на вестници, списания и уеб версиите на телевизиите, както и медии, които нямат друг аналог, освен този в уеб. Уеб медиите биват два основни типа: вертикални и хоризонтални. Вертикалните медии включват разпределение на информацията в отделни категории, които от своя страна съдържат под категории. Често различните категории са на различни под домейни. При хоризонталните медии няма категории или те са само с едно ниво. Пример за вертикална медия са Dir.bg и Start.bg. Пример за хоризонтална медия е Dariknews.bg и Gbg.bg. При планиране на онлайн маркетинг кампания таргетирането на медиите също се прави на вертикален или хоризонтален принцип. Хоризонталния принцип е когато уеб медиите се подбират въз основа на таргет аудитория с определени параметри. Вертикалния принцип е когато уеб медиите се избират въз основа на таргет интерес/категория на медията. Пример за хоризонтално таргетиране е жени между 20 и 30 години, пример за вертикално таргетиране е категория лайфстайл или категория автомобили."
Уеб портал,Web portal,"Уеб порталът е интернет сайт, който функционира като място за достъп до други сайтове, групирани по теми. Уеб порталите позволяват на интернет потребителите да регистрират сайтове си в тях. Тази регистрация може да е автоматични или да изисква одобрението на администратора на потрала. Има два вида уеб портали – хоризонтални и вертикални."
Уеб приложение ,Web application ,"Софтуер, който е създаден за работа в уеб среда. Всяко уеб приложение се съхранява на сървър и се доставя до потребителя посредством интернет свързаност и браузър.  "
Уеб приложение ,Web application ,"Софтуер, който е създаден за работа в уеб среда. Всяко уеб приложение се съхранява на сървър и се доставя до потребителя посредством интернет свързаност и браузър.  "
Уеб разработка,Web development,"Уеб разработка е процес на изграждане на един уеб сайт или уеб приложение. Най-общо уеб разработката се разделя на две части ront end и ack end разработка (предна и задна част). Във фронт енд-а влиза потребителския интерфейс и презентационната среда html, css, javascript, flash. В бек енд-а влизат базата данни, сървърното програмиране (например php, asp и др.) и програмната логика. Съвкупността от двете формира уеб приложение."
Уеб сайт,Web site,"Интернет документ, съвкупност от една или повече интернет страници всеки сайт има уникално име - домейн. По типа на съдържание и форма сайтовете могат да бъдат информационни портали, лични сайтове, корпоративни и бизнес сайтове, интернет магазини и др. В наименованието уеб сайт често попадат и различни уеб приложения."
Уеб сайт на една страница,Single page website,"Така нареченият уеб сайт на една страница е разновидност за представяне на информацията в уеб сайта. Употребата на този подход включва разполагане на съдържанието/секциите от информационната структура вертикално или хоризонтално една след друга, по цялата височина или ширина на екрана. Преминаванет от секция в секция най-често се прави чрез скрол на браузера или опционално през навигационни елементи (меню и помощни линкове).Употребата на single page website се предпочита при промоционални, по-малки като информационна структура уеб сайтове или ако графичната концепция предполага по-интересен подход на навигиране.Провери в нашите услугиВиж в нашите проекти"
Уиджетс,Widgets,"Уиджетите буквално преведени са джаджи. Te често представлява HTML или XHTML генериран код, който можеш да вградиш в уеб сайт си. Също така този термин добива силна популярност от системата Wordpress, в която уиджетите са лесни за ползване плъгини, за които не е нужно да пишете код или да правите допълнителни настройки."
Уникален посетител,Unique visitor,Инструмент за оценка на трафика на уеб сайт. Отчита се всеки реален потребител независимо от брой на посещенията. Този метод дава информация за това колко хора са посетили уеб сайта за определен интервал от време.
Уникални маркетинг послания,USP - unique selling proposition,"За първи път концепцията за уникалните маркетинг послания са използва през 1940 година с цел да се обясни модела на успешните рекламни кампании. Като основа на концепцията стои убеждението, че кампаниите основани на уникални маркентиг послания, предлагат на потребителите уникални предложения и по този начин ги убеждава да сменят предпочитания бранд."
Управление на онлайн кампания,Management of online campaign,"Tова е особено важен процес в една онлайн кампания. Той включва настройка, мониторинг, корекции, паузи, в случай на нужда, анализ на резултатите, както и изготвяне на отчети за представянето на кампанията. Отчетите могат да бъдат изготвяни на определен период, който показва развитието на кампанията и/или след приключването й като средство за анализиране на постигнатите резултати."
Фейсбук,Facebook,"Facebook (http://facebook.com/) е най-популярната социални мрежи към момента. Общият брой активни български потребители надхвърля 1 500 000 души. Приложенията на Facebook като групи, страници, линкове, са вълна в онлайн маркетингa и утвърждават ефективността на социалната мрежа като комуникационен канал.Провери в нашите услугиВиж в нашите проекти"
Фейсбук Бизнес акаунт,Facebook Business Account,"Акаунт в социалната мрежа Facebook, който не е публичен и не е предназначен за създаване на връзка с други потребители. Основната му функционалност е да позволява управлението на множество страници и рекламни кампании едновременно."
Фейсбук бутон,Facebook button,"Facebook бутонът и социален плъгин, които директно свързва посетителя с вашата Facebook страница. Бутонът може да бъде и под формата на кутия, където се вижда колко почитатели има страницата ви във Facebook, както и като бутон за „харесвам“/“нехаресвам“."
Фейсбук приложение ,Facebook Application,"Фейсбук приложението е уеб приложение разработено специално за интеграция и ползване в платформата на Facebook. Фейсбук приложенията биват няколко категории: Website, App on Facebook, Mobile Web, Native iOS App, Native Android App, Page TabНай-популярните са: Website – дава възможност за използвае на Facebook за регистрация и логване на потребители; Page Tab  - предоставя възжмност за създаване на фейсбук таб на фен страница;  App on Facebook е апликация разположена на страницата на фейсбук."
Фейсбук профил,Facebook profile,"Лична страница в социалната мрежа Facebook. Чрез нея можете да се свържете с познати и непознати, които също имат Facebook профил. Функционалностите на личния профил във Facebook позволяват да се добавят албуми със снимки, линкове, видео клипове, бележки; да се играят игри и да се ползват различни приложения; да се пише по „стените“ на другите потребители; да се слагат статуси какво прави или слуша, или мисли потребителят; да се коментира под свои снимки, клипове, линкове, бележки, коментари както и под тези на други потребители . Тъй като Facebook се развива към функционалностите непрекъснато се добавят нови или се усъвршенстват съществуващите."
Фейсбук реклама,Facebook ad,"Рекламата във Facebook е високо таргетирана онлайн реклама, при която критерий за показване на рекламата са демографските характеристики на потребителите на социалната мрежа. Рекламните формати са текстови карета придружени от картинка и спонсорираните истории. "
Фейсбук таб,Facebook Tab,"Facebook таб е специално разработено приложение тип плъг ин. Приложенията „таб“ са отделни страници във фирмената страница. Използват се както за изграждане на имидж, така и за рекламни кампании и игри. Разпространено приложение на Facebook таб-а е да служи като ландинг страница, която подтиква потребителите да станат фенове на фирмената страница."
Фейсбук хаштаг,facebook #hashtag,"Маркировка на дадена ключова дума или израз в съдържание на пост, кликването върху който отвежда потребителя във филтрирана страница в социалната мрежа по тази дума или израз. В нея може да се прочете какво споделят другите потребители за тази дума или израз, ако и те са ги маркирали с него. 
Целта на употребата на хаштага е да даде възможност за по-лезно откриване на съдържание, което интересува потребителите. 
Употребата на хаштагове в лични постове, бизнес фен страници, събития и постове в групи, в които потребителят членува, позволява достигане до по-голяма потенциална аудитория, както и намиране на още полезно съдържание. 
Създаването на хаштаг става чрез поставяне на знака #непосредствено (слято) пред думата, която искаме да маркираме. 
Хаштаговете са както инструмент за по-ефективно търсене, така и за групиране и филтриране на съдържание. Препоръчително хаштаговете, които създаваме да бъдат уникални и полезни."
Фен страница във Фейсбук,Facebook Fan Page,виж. Фирмена страница
Фирмена страница,Business Page,"Фирмената страница представлява професионално присъствие на фирми, организации, известни личности, изпълнители, брандове. Фирмените страници първоначално се създават за Facebook, като по-късно такава фукционалност е добавена в Twitter, Google+. В LinkedIn фирмената страница представлява компанията, служителите ѝ правят връзка с тази страница при добавяне на позицията към автобиографията си. За разлика от фирмените страници в другите социални медии, в LinkedIn компанията не поства статуси на стената си и не започва дискусии. Фирмената страница съдържа информация за компанията, предлаганите услуги или продукти, както и свободни работни позиции, ако има такива."
Фишинг,Phishing,"Фишинг се нарича опитът да се събере лична информация – потребителски имена, пароли и данни на кредитни карти, чрез представянето на определени лица за служители на институции или компании, съпорт или администратори на дадени уеб сайтове и др. Най-често това се прави по мейл или чрез SMS, като от потребителите се иска сами да предоставят личните си данни. Понякога те биват пренасочвани към фалшиви сайтове, които са дубликати на оригиналните, където от тях отново се иска въвежданена лични данни, което потребителите доброволно правят."
Фишинг,Phishing,"Фишинг атака се изразява в представяне под чужда самоличност с цел да бъдете подведени да споделите лична или друга поверителна информация, обикновено през фалшив уебсайт. Злонамереният софтуер от друга страна представлява софтуер, инсталиран на компютъра ви без знанието ви, и има за цел да му навреди или евентуално да открадне информация от него."
Флаш игра,Flash game,"FLASH играта е софтуерно приложение, разработено вурху FLASH платформа. Флаш играта се предоставя предимно онлайн. Тематиката и типа на играта варират във всички сфери, често пъти е свързана с тематиката на дадена марка, фирма или продукт. Често се разработват флаш игри, които са част от цялостни онлайн маркетинг кампании."
Форум,Forum,"Форумът е тематичен уеб сайт, разработен за комуникация между потребители. Комуникацията не се извършва в реално време, съобщенията остават на сайта, достъпни са за прочитане и отговор по всяко време и са видими за всички потребители, тъй като не са лични, а тематични. 
Форумите обединяват потребители със сходни интереси и по този начин създават онлайн общества. Форумите също така се използват за връзка между специалисти в различни сфери и хора търсещи повече информация. Като пример за последното са форуми на асоциации, където на въпроси поставени от участниците отговарят специалисти от областта на интерес."
Фронт енд,Front end,"Фронт енд е термин описващ тази част от уеб разработката, която е видима за крайния потребител. Това е дизайнът науеб сайта или приложението и потребитлския интерфейс. За изграждането им се изпозлва HTML, CSS, JavaScript, FLASH, SilverLight и тн."
Хипервръзка,Hyperlink,Хипервръзката представлява препратка към документ или уеб страница. Хипервръзката може да отведе потребителя и към точно определена част от документа.
"Хора, които говорят за това ",People Talking About This,"“People Talking About This/Хора, които говорят за това“ е метрика, която се предоставя от Facebook и дава информация за потребителите, които са създали някаква „история“, свързана с дадена страница за период от 7 дни назад. Според Facebook като „Истории“ се приема информация, която се появява в нюзфийда на потребителите. Такива например са: лайковете, постовете на стена, споделянията на постове, коментирането на постове, отбелязванията от място или на личност, отговарянето на въпроси и др. С помощта на тези данни се установява доколко потребителите се ангажират с дадена страница и съдържанието й, което от своя страна дава насоки на администраторите й как да я управляват по-добре, за да задоволяват нуждите и желанията на феновете й."
Хоризонтални уеб портали,Horizontal web portals,Хоризонталните уеб портали включват разнообразни теми и различни индустрии. Пример за хоризонтален портал е http://www.search.bg/.
Хостинг,Hosting,"Хостинга е услуга включваща поддръжката и предоставянето на сървърно пространство, достъпно по интернет. Всички уеб сайтове, блогове, форуми, се хостват на даден сървър. Най-разпространената хостинг услуга е споделеният хостинг, при който на един сървър се помещават няколко хостинг акаунт със споделени параметри."
Цена за 1000 импресии,CPM,"При онлайн рекламата има няколко вида плащане. Единият е чрез заплащане на брой импресии, независимо от броя на осъществените кликове. Стандартно се слага цена за 1000 импресии."
Цена за действие,CPA (Cost per action),"Цената за действие е принцип за таксуване при интернет рекламата. Според този принцип, рекламодателят заплаща определената цена за показваната реклама, само ако потребителят е извършил предварително уточнено и конкретно действие, което е свързано с рекламния носител. Такова действие може да бъде: попълване на онлайн форма, заявяване на поръчка, гласуване, отговаряне на въпрос и други подобни действия. Тези действия са основният измерител за CPA рекламното отчитане."
Цена за един клик,CPC,"При онлайн рекламата има няколко вида плащане. При цена на клик, се слага цена, която рекламодателят плаща само при осъществяване на клик, независимо от броя на импресиите."
Чат,Chat,"Чат е програма, уеб сайт или част от уеб сайт за текстова комуникация в реално време. Дели се на групов и индивидуален. Груповият позволява комуникация между трипа и повече индивиди. Индивидуалният – между двама. Най-използваните чат програми са Skype, ICQ, MSN massager. Чат приложения към сайт има във Facebook."
Честота на показване/Frequency capping ,Frequency capping ,"Похват за таргетиране в онлайн рекламата, който позволява задаване и ограничаване на конкретен брой пъти показвания на дадена реклама на един и същ потребител за определен период от време. Използването на Frequency capping гарантира, че рекламното послание ще достигне до даден потребител точно желания брой пъти, които са необходими, за да бъде рекламата ефективна, без да става досадна или да добива характера на спам."
Шрифт,Font,"Шрифтът (от английски font) е пълна колекция от типографски символи с определено начертание и фиксирани големина, тегло  и поза. В интернет има шрифтове познати като „безопасни за уеб“, които се поддържат от всеки компютър. Такива са Verdana, Arial, Times New Roman, Tahoma, Helvetica и др.). С навлизането на CSS3 това вече няма да бъде в сила."
Ъпгрейд,Upgrade,"Закупуване на по-нов модел хардуер или добавяне на хардуерен компонент, който да направи хардуерното устройство по-мощтно и с по-добро представяне."
Ъпдейт,Update,Ъпдейтът е обновяване на софтуер с най-новата версия.
Ъплоад,Upload,"Качване на информация, софтуер, файлове в уеб сайт."
Ъптайм,Uptime,Времето през което сървърът не е ресетван и е достъпен в проценти.
Яндекс,Yandex,Яндекс е най-популярната руска търсачка.
